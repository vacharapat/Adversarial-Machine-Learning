{% include lib/mathjax.html %}
# ปัญหาการเรียนรู้รูปสี่เหลี่ยมขนานแกน

ในหัวข้อนี้เราจะมาดูตัวอย่างปัญหาการเรียนรู้หนึ่งซึ่งมีอัลกอริทึมที่สามารถเรียนรู้ได้อย่างมีประสิทธิภาพตาม PAC-framework โดยในปัญหานี้ เราให้ $$X$$ เป็นเซตของจุดทั้งหมดในระนาบ นั่นคือ $$X=\mathbb{R}^2$$ และ concept class $$C$$ ของเราแทนเซตของรูปสี่เหลี่ยมผืนผ้าทั้งหมดที่มีด้านขนานกับแกนของระนาบ โดยสำหรับ รูปสี่เหลี่ยมของ concept $$c$$ ใด ๆ เราจะให้ $$c(x)=1$$ ถ้า $$x$$ เป็นจุดที่อยู่ภายในรูปสี่เหลี่ยมนั้น ปัญหาของเราคือต้องการหารูปสี่เหลี่ยมที่ใกล้เคียงกับ $$c$$ โดยเรียนรู้จากตัวอย่างข้อมูล รูปด้านล่างนี้แสดงตัวอย่างรูปสี่เหลี่ยม $$r$$ ที่เป็น concept เป้าหมาย และตัวอย่างข้อมูลโดยจุดดำแสดงตัวอย่างข้อมูลที่มี label เป็น 1 และจุดขาวเป็นข้อมูลที่มี label เป็น 0

<p align="center">
<img width="300" src="https://raw.githubusercontent.com/vacharapat/Adversarial-Machine-Learning/master/images/rec1.png">
</p>

อัลกอริทึมหนึ่งที่สามารถเรียนรู้รูปสี่เหลี่ยม $$r$$ ได้ง่าย มีการทำงานดังนี้ เมื่อได้รับตัวอย่างข้อมูล $$S=\{(x_1,y_1),\dots,(x_m,y_m)\}$$ อัลกอริทึมเราจะคืนคำตอบเป็นรูปสี่เหลี่ยมที่เล็กที่สุดที่ครอบคลุมตัวอย่างข้อมูล $$x_i$$ ทั้งหมดที่ $$y_i=1$$ ตัวอย่างรูปสี่เหลี่ยมที่เป็นผลของอัลกอริทึมแสดงดังรูปด้านล่างนี้

<p align="center">
<img width="300" src="https://raw.githubusercontent.com/vacharapat/Adversarial-Machine-Learning/master/images/rec2.png">
</p>
